1. feladat

Írj programot, amelyben bekérsz a felhasználótól két egész számot, majd a program döntse el, hogy melyik a nagyobb.
Ha a két szám egyenlő, írja ki, hogy: A két szám egyenlő!

Minta kód:

```
Add meg az első számot: 5
Add meg a második számot: 8
A nagyobb szám: 8

```

2. feladat

Írj programot, ahol véletlenszám generálással játszon a gép és a játékos. 
A játékos és a gép is dobjon a dobókockával 1-6-ig, ezt jelenítse meg a program, majd utána írja ki, hogy ki nyert.
Ha a játékos nyert írja ki, hogy: A játékos nyert!
Ha a gép nyert, írja ki, hogy: A gép nyert!
Amennyiben az eredmény döntetlen, írja ki: Döntetlen!

Minta kód:

```
A játékos dobása: 4
A gép dobása: 1
A játékos nyert!

A játékos dobása: 2
A gép dobása: 6
A gép nyert!

A játékos dobása: 3
A gép dobása: 3
Döntetlen!

```

3. feladat

Készíts egy programot, amely bekéri a felhasználó nevét és életkorát, majd a kapott adatok alapján kiszámítja a mozijegyének árát.
A teljes árú jegy 3000 Ft-ba kerül. 14 éves kor és az alatt, gyereknek számít a néző és 50%-os kedvezményt kap a jegy árából.
A program döntse el, hogy a néző gyerek- vagy felnőttjegyet kap, majd írja ki a fizetendő összeget.

Minta kód:

```
Add meg a neved: Réka
Add meg a korodat: 44
Felnőtt jegyet kapsz.
Réka a jegyed ára: 3000 Ft

Add meg a neved: Marci
Add meg a korodat: 13
Gyerek jegyet kapsz.
Marci a jegyed ára: 1500 Ft

```

4. feladat

Készíts egy programot, amely köszön a felhasználónak a napszaknak megfelelően.
Kérd be a nevét és azt, hogy hány óra van (egész óra).
10 óra előtt: Jó reggelt, 10 és 18 óra között: Jó napot, 18 óra után Jó estét, köszönjön a program a felhasználónak, a nevén szólítva!

Minta kód:

```
Add meg a neved: Réka
Hány óra van? 14
Jó napot, Réka!

```

5. feladat

Hozz létre egy programot, amely bekéri a felhasználótól, hogy mennyi a jelenlegi testhőmérséklete, majd visszajelez neki, hogy mi történik vele és mit javasolsz, ha gond van.
Testhőmérsékletek:
36-tól kisebb - kihűlés (takarózzon be, legyen meleg helyen, igyon meleg italt)
36 - 37-ig - normál testhőmérséklet (jól van, minden rendben)
37,1 - 38-ig - hőemelkedés (pihenjen, igyon folyadékot)
38,1 - 39,5 - láz (feküdjön le, vegyen be gyógyszert, pihenjen, igyon folyadékot)
39,6-tól több - nagyon magas láz (azonnal orvosi segítségre van szüksége)

Minta kód:

```
Add meg a testhőmérsékleted (°C): 38.6
Lázas vagy. Vegyél be gyógyszert, igyál sok folyadékot, pihenj sokat.
Add meg a testhőmérsékleted (°C): 39.8
Nagyon magas lázad van, fordulj orvoshoz!
Add meg a testhőmérsékleted (°C): 35.8
Kihűltél, takarózz be, igyál meleg teát.

```

6. feladat

Készíts egy programot, amiben bekérsz egy egész számot. Ez egy torony magassága lesz, méterben meghatározva.
Ha a torony alacsonyabb, mint 30 méter, akkor írd ki, hogy "A torony alacsony.".
Ha magasabb, mint 100 méter, akkor írd ki, hogy "A torony magas."
Ha 30 és 100 méter között van (beleértve a határértékeket is), akkor írd ki, hogy "A torony megfelelő magasságú."!

Minta kód:

```
A torony magassága (m): 15
A torony alacsony.

A torony magassága (m): 120
A torony magas.

A torony magassága (m): 72
A torony megfelelő magasságú.

```

7. feladat

Egy bolt pontban reggel 8 órakor nyit, és pontban délután 16 órakor zár be – azaz 8:00-kor már nyitva van és 16:00-kor már nincs nyitva.
Írj programot, amelyben bekérsz egy egész órát jelző számot a felhasználótól, majd írja ki a program, hogy a megadott időpontban nyitva van-e a bolt!
Amennyiben igen, akkor azt is írja ki, hogy mennyi idő van még zárásig, azaz hány egész óra áll rendelkezésre odaérni a boltba!
A program üzeneteinek megfogalmazásában kövesd az alábbi példát!

Minta kód:

```
Hány óra van most? 8
A bolt nyitva van.
Ennyi órád van még odaérni: 8

Hány óra van most? 7
A bolt zárva van.

Hány óra van most? 17
A bolt zárva van.

Hány óra van most? 12
A bolt nyitva van.
Ennyi órád van még odaérni: 4

```

8. feladat

Írj programot, amelyben bekérsz a felhasználótól a hónapoknak megfelelően egy számot 1-12 között, majd írja ki a program, hogy milyen évszak van!
A program kezelje azon eseteket is amelyek a tartományon kívül esnek.

Minta kód:

```
Add meg milyen hónap van (1-12): 0
Nincs ilyen hónap!

Add meg milyen hónap van (1-12): 3
Tavasz van!

Add meg milyen hónap van (1-12): 8
Nyár van!

Add meg milyen hónap van (1-12): 10
Ősz van!

Add meg milyen hónap van (1-12): 12
Tél van!

Add meg milyen hónap van (1-12): 13
Nincs ilyen hónap!

```

9. feladat

Írj programot, amelyben bekéred a felhasználó életkorát, majd írd ki, hogy gyermek (0-14 év), fiatal (15-24 év), felnőtt (25-64 év) vagy idős (65+ év) kategóriába tartozik.

Minta kód:

```
Add meg az életkorod! 13
Gyermek vagy.

Add meg az életkorod! 18
Fiatal vagy.

Add meg az életkorod! 44
Felnőtt vagy.

Add meg az életkorod! 70
Idős vagy.

```

10. feladat

Írj programot, amelyben bekéred a felhasználó testsúlyát kilogramm-ban és magasságát méterben, majd számítsd ki és írd ki a BMI értékét két tizedesjegyre kerekítve! A program írjon rövid választ a felhasználónak, hogy melyik kategóriába tartozik: Sovány / Normál testsúlyú / Túlsúlyos / Elhízott vagy! szöveggel.
A BMI képlete: testsúly / (magasság * magasság)
18.5-tól kisebb: sovány
18.5 - 24.99-ig: normál testsúlyú
25 - 29.99-ig: túlsúlyos
30 fölött: elhízott

Minta kód:

```
Add meg a testsúlyod kg-ban! 75
Add meg a magasságod méterben! 1.8
A BMI értéked: 23.15
Normál testsúlyú vagy!

```


11. feladat

Írj programot, amelyben bekérsz a felhasználótól 3 érdemjegyet 1 és 5 között, majd számíts átlagot két tizedesjegyre kerekítve, valamint írd ki azt, hogy megfelelt-e.
(Megfelelt az átlag: 2.0 és afelett)! 
Átlag számítás: az összes szám összeadása majd elosztása a számok darabszámával pl.: (5 + 4 + 3) / 3 

Minta kód:

```
Add meg az 1. jegyet! 4
Add meg a 2. jegyet! 5
Add meg a 3. jegyet! 3
Átlag: 4.0
Megfelelt.

Add meg az 1. jegyet! 1
Add meg a 2. jegyet! 1
Add meg a 3. jegyet! 2
Átlag: 1.33
Nem felelt meg.

```

12. feladat

Írj programot, amely bekér a felhasználótól egy hőmérsékletet Celsius fokban, majd kiírja, hogy ezen a hőmérsékleten a víz milyen halmazállapotban van!
(0°C alatt szilárd/jég, 0-100°C között folyékony/víz, 100°C felett légnemű/gőz).

Minta kód:

```
Add meg a hőmérsékletet Celsius fokban! -5
A víz halmazállapota: szilárd

Add meg a hőmérsékletet Celsius fokban! 0
A víz halmazállapota: folyékony

Add meg a hőmérsékletet Celsius fokban! 25
A víz halmazállapota: folyékony

Add meg a hőmérsékletet Celsius fokban! 100
A víz halmazállapota: folyékony

Add meg a hőmérsékletet Celsius fokban! 150
A víz halmazállapota: légnemű


```

